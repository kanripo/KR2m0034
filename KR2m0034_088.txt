# -*- mode: mandoku-view; -*-
#+TITLE: 萬壽盛典初集
#+DATE: 2015-08-24 22:51:56.909639
#+PROPERTY: ID KR2m0034
#+PROPERTY: BASEEDITION WYG    
#+PROPERTY: JUAN 卷八十八
<pb:KR2m0034_WYG_088-1a>¶
　欽定四庫全書¶
萬壽盛典初集卷八十八¶
　　歌頌二十八(詞臣二十/)¶
　萬壽詩(七言律十首/)¶
　　　　　翰　林　院　庶　吉　士(臣/)汪　倬¶
　　　　旭日曈曨映¶
　紫宸瑤樞繞電太和辰¶
　聖人有道文明治造化無私浩蕩春寶籙𢎞開千載盛¶
<pb:KR2m0034_WYG_088-1b>¶
　　　　鴻鈞長展萬年新(小臣/)共進南山祝幸逐鵷班¶
　　　　拜舞頻(其一/)¶
　　　　天開¶
　聖壽厯綿綿逺過周姬論卜年自是勤勞兼夙夜共知¶
　　　　高厚合坤乾圖陳洪範彞倫叙屛繪豳風稼穡¶
　　　　篇一曲南薫賡復旦雍熈何地不堯天(其二/)¶
　萬㡬親總久當陽五十年来¶
　聖治長¶
<pb:KR2m0034_WYG_088-2a>¶
睿畧累朝貽顯烈鴻圖今日更輝煌遐陬修貢傳蔥嶺¶
　　　重譯来庭致越裳薄海欣欣躋壽域和風甘雨¶
　　　慶豐穰(其三/)¶
　　　道統¶
躬承致治平聖神文武本天生周情孔思超千古玉振¶
　　　金聲集大成敬以日躋通帝載誠從無息體乾¶
　　　行表章更有新¶
恩在鹿洞傳書賴闡明(其四/)¶
<pb:KR2m0034_WYG_088-2b>¶
一人孝治萬年基共慶貞恒福履綏瑞應金莖陳樂府¶
　　　歡承瑤殿進瓊巵丹砂桃核香青筥玉膳駝峰¶
　　　捧翠錡介壽普天彰錫類祥風和氣徧羣黎(其/)¶
　　　(五/)¶
　　　六師¶
親統出如雷智勇原從天錫来露布曾傳青海靖捷書¶
　　　早奏玉門開受降築壘踰千譯式序成圖徧八¶
　　　垓偃武櫜弓歸衽席將軍虎拜進霞盃(其六/)¶
<pb:KR2m0034_WYG_088-3a>¶
　　　淮黄萬里接崑崙㡬度廵方次第論鹵簿初臨¶
　　　楊栁岸旌旗遙拂杏花村¶
訏謨指授關民命¶
睿慮經營濬水源河伯自應争效順一時底績紀龍門¶
　　　(其七/)¶
　　　堯仁禹儉惜民艱賜復蠲租嵗嵗閒直使桑麻¶
　　　盈曠野豈惟膏雨下塵寰敷天盡被帡幪徳大¶
　　　地咸霑恵澤頒父老謳歌稱¶
<pb:KR2m0034_WYG_088-3b>¶
萬壽不辭跋履覲¶
天顔(其八/)¶
　　　四海涵濡訓士箴崇儒屢詔厪¶
皇心欣看雲漢昭囘久更識菁莪化育深西苑花香凝¶
　　　蕋榜南宫桂影動華簮¶
聖朝文治昭千禩翼運應多作傅霖(其九/)¶
　　　太液蓬瀛淑靄通春光駘宕日華東敬陳五福¶
　　　推¶
<pb:KR2m0034_WYG_088-4a>¶
皇極競祝三多集¶
聖躬湛露恩深周燕鎬鈞天聲徹漢呼嵩榮叨兩世誠¶
　　　難報翹首瞻雲咫尺中(其十/)¶
<pb:KR2m0034_WYG_088-5a>¶
萬壽詩(七言律四首/)¶
　　　　翰　林　院　庶　吉　士(臣/)朱一鳳¶
聖主垂裳宇宙春萬年福履自天申欣逢柳緑桃紅日¶
　　　正是虹流電繞辰瑞叶嵩呼重譯國觥稱華祝¶
　　　八紘民更瞻南極星呈彩燭漢輝光映¶
紫宸(其一/)¶
帝徳高深冠百王獨勤丙夜展縑緗¶
龍圖逺邁羲軒厯¶
<pb:KR2m0034_WYG_088-5b>¶
鸞輅親登洙泗堂奎璧光華欽¶
御翰卿雲爛漫仰¶
宸章¶
君師兼總洵天縱治統𢎞開道統昌(其二/)¶
　盛世諴和海宇清彌殷宵旰䘏民情¶
覃恩屢免田疇賦偃武都銷戍衛兵¶
聖慮河淮交底績¶
睿裁禮樂合休明歌衢擊壤何知識順則惟安鑿與耕¶
<pb:KR2m0034_WYG_088-6a>¶
　　　(其三/)¶
　　　浩蕩¶
恩波寰宇周禎祥協應滿¶
　皇州庭前鳳為聞韶舞郊外麟因獻瑞遊旭日暖開¶
　　　金雉尾卿雲光動玉螭頭(小臣/)拜進無疆祝海¶
　　　屋祈添萬萬籌(其四/)¶
<pb:KR2m0034_WYG_088-7a>¶
萬壽詩(七言律四首/)¶
　　　　翰　林　院　庶　吉　士(臣/)李　中¶
帝徳乾行協化工𢎞開¶
　壽域播春風苞苻涵藴原無極枝幹循環紀不窮萬¶
　　　里¶
　恩暉明旭日一天佳氣煥流虹(微臣/)擬進升恒頌百¶
　　　禄攸来集¶
聖躬(其一/)¶
<pb:KR2m0034_WYG_088-7b>¶
　皇州春色正芳鮮淑景融融映¶
　壽筵瑞露曉浮金掌上祥蓂暖茁玉階前試看瑤珮¶
　　　来羣服何似雲璈集衆仙常沐昇平歸¶
帝力時雍真幸戴¶
堯天(其二/)¶
　　　閶闔晨開刻漏長欣瞻¶
帝座繞榮光三階象緯明¶
　瑤殿五色雲霞耀繡裳化入絪緼包宇宙風含淳穆¶
<pb:KR2m0034_WYG_088-8a>¶
　　　返炎黄嵩呼同效無疆祝¶
聖壽綿綿寶厯昌(其三/)¶
　　　金罍仙釀進¶
　彤墀瑞氣濃蒸五色芝周雅三章魚在藻虞韶九奏¶
　　　鳳来儀萬年圖籙歸¶
皇極四海謳謠樂¶
聖時¶
端拱垂衣瞻有道羣生永賴作¶
<pb:KR2m0034_WYG_088-8b>¶
君師(其四/)¶
<pb:KR2m0034_WYG_088-9a>¶
萬壽賦(聖壽以天乾行無息為韻/    齊)¶
　　　　翰　林　院　庶　吉　士(臣/)陶　成¶
　　　粤惟泰運𢎞開昌期際盛¶
一人篤生萬方表正天柱立而垂景星地維奠而誕¶
至聖得位得禄兼名壽以滋庥宜民宜人自保佑而申¶
　　　命聨宇宙於一體根柢在心通古今為一身保¶
　　　合成性化自成於久道百福攸同代適遘夫文¶
　　　明普天胥慶欽惟¶
<pb:KR2m0034_WYG_088-9b>¶
皇帝陛下¶
　首出承天¶
　亶聰作后祥呈雲漢瞻華渚之流虹瑞應精靈感神¶
　　　光之繞斗如岡如陵以如阜申命用休俾昌俾¶
　　　熾而俾臧惟仁乃壽緬夫性成敦敏質賦徇齊¶
　　　龍犀日角之竒令儀令色鳳表雲姿之異如璋¶
　　　如珪擅神明于天縱彰聖敬以日躋玉燭象有¶
　　　道之徴河清海宴銀甕鏤太平之字芝檢金泥¶
<pb:KR2m0034_WYG_088-10a>¶
　　　合符乎清寧易簡廣運乎南朔東西當此三春¶
　　　太和之候共賀¶
六袠純嘏之年¶
　紫禁流鶯囀圓吭於省掖¶
　彤庭語燕廻喜氣於簷前臨堦瑞荚全舒竝雲芝而¶
　　　璀璨滿苑仙葩盡綻䕃朱草以便娟白鶴青鸞¶
　　　来仙真於蓬島雲璈寶瑟奏廣樂於鈞天於時¶
　　　三光啓泰五位乗乾丹霞炳蔚綺旭髙懸映徹¶
<pb:KR2m0034_WYG_088-10b>¶
九重唱雞籌於天際洞開萬戶移雉尾於雲邊承艾葉¶
　　　之千衫霏霏宫草惹桃花之萬綏細細爐煙翠¶
　　　羽繽紛曵霓旌而傍金雀珠纓攢簇搖玉珮以¶
　　　立花甎從此同歡侍宴集慶初行報西池之果¶
　　　熟指南極之星明惟大造之涵濡草木戴徳随¶
　　　洪鈞於旋轉葵藿輸誠鷺序謳歌矢華祝三多¶
　　　之願鵷班拜舞和嵩呼¶
萬嵗之聲矧乃¶
<pb:KR2m0034_WYG_088-11a>¶
恩流畿甸風動寰區好生洽而省刑肆赦德施普而賜¶
　　　復蠲租重築金臺招殊方之騄駬恢張鐵網羅¶
　　　滄海之珊瑚南郊之瑞雪立應西成之岐穂疊¶
　　　輸重譯奔趨於¶
　闕下萬方抃舞夫康衢永執一中以康四海咸臨九¶
　　　有而奉三無以是¶
乾行愈健至誠無息¶
　道協天人而薦祉不競不絿¶
<pb:KR2m0034_WYG_088-11b>¶
　功周遐邇以迎禧如㡬如式禹甸貢琛箕疇錫極遇¶
聖誕之日升喜休徵之騈集唯祝億載無疆之祚永被¶
皇風益頌萬年有道之長咸歌¶
帝徳¶
<pb:KR2m0034_WYG_088-12a>¶
萬壽詩(五言排律四十韻/)¶
　　　　翰　林　院　庶　吉　士(臣/)卜俊民¶
　金闕開天象¶
　丹宸啓壽觴衣冠趨曉仗劍履集朝陽華祝¶
皇風盛嵩呼寶厯長雍雍麟閣畔濟濟鳳池旁掞藻陳¶
　　　謨烈揮毫職頌揚斗樞從啓瑞虹渚屬流光膺¶
　　　籙通三極垂裳御八荒誕敷平海㝢一怒靖邊¶
　　　疆西訖流沙界東漸溟渤鄉無思不臣僕有路¶
<pb:KR2m0034_WYG_088-12b>¶
　　　盡梯航軫念周民瘼垂情歴下方湖光明㶑灩¶
　　　江水碧滄浪夹道雲霞擁迎¶
鑾花草香關津蠲𣙜算華皓錫膏薌編戶休征役京坻¶
　　　積糗糧嘉禾雙穂熟異麥兩岐穰愠解南風操¶
　　　恩覃北斗漿太和真盎溢¶
聖訓復周詳屢飭官方弊仍嚴禮教防¶
絲綸宣井邑翰藻錫膠庠舜日光天覩堯文率土望褒¶
　　　崇輝俎豆訓誡勒宫墻氏族靡淪棄心傳獨發¶
<pb:KR2m0034_WYG_088-13a>¶
　　　皇酉山披簡牒甲帳按縑緗直接庖羲秘窮捜¶
　　　史頡藏詞源通碧海武庫積青箱若谷惟虚受¶
　　　如淵詎測量八紘羅鸑鷟九罭舉鱒魴鼓箧人¶
　　　思奮懐鉛氣畢張羣材争決拾上舎進笙簧顧¶
　　　問移蓮炬傳呼出玉堂宫雲方奕奕仙露正瀼¶
　　　瀼此際逢蓂荚同聲頌柏梁萬年初甲子三月¶
　　　屆春王久道持元㑹遐齡享樂康葆光仁者壽¶
　　　歛福熾而昌北極居常拱南山祝未央曈曨佳¶
<pb:KR2m0034_WYG_088-13b>¶
　　　氣鬱璀璨泰階芒再紀乾坤策恒瞻¶
日月章(小臣/)何以報拜手奉賡颺¶
<pb:KR2m0034_WYG_088-14a>¶
萬壽頌¶
　　　　翰　林　院　庶　吉　士(臣/)曹　鳴¶
皇帝御宇至治開先執中建極資始統天欽明文思齊¶
　　　聖廣淵錫類不匱尊養兼全繼志述事裕後光¶
　　　前克勤克儉日闢幅員威加四海化被八埏重¶
　　　譯来享贄貢雲連¶
聖不自聖夕惕朝乾精専圖治旰食宵眠省方問俗不¶
　　　驚市㕓深仁厚澤淪浃無邉蠲租發賑詎止萬¶
<pb:KR2m0034_WYG_088-14b>¶
　　　千普天率土鑿井耕田風淳俗古私豵獻豜詳¶
　　　刑慎讞無黨無偏雷霆雨露渥化兼權禮陶樂¶
　　　淑民善日遷歛福敷錫蕩蕩平平知人器使矩¶
　　　方䂓圓振興士類教育𢎞宣工僚師濟譽髦騈¶
　　　闐維¶
聖念典特重¶
　經筵昌明大道剖析簡編陶鑄百氏崇禮先賢圖書¶
　　　啓秘律厯精硏發微詣極得意忘詮¶
<pb:KR2m0034_WYG_088-15a>¶
郊廟祀事俎豆潔蠲祁寒暑雨不懈益䖍懐柔河嶽底定¶
　　　　百川成天平地解愠揮絃太和保合飛躍魚鳶¶
　　　　功㕘覆載元氣自然維天佑徳諸福綿綿精明¶
　　　　强固視履其旋堯堦禹甸瑞靄祥煙南極長䕶¶
　　　　喜氣永延(小臣/)筮仕未竭細涓欣逢¶
　聖壽願上瑶箋敬拜稽首¶
　天子萬年¶
<pb:KR2m0034_WYG_088-16a>¶
萬壽詩(五言排律四十韻/)¶
　　　　翰　林　院　庶　吉　士(臣/)狄貽孫¶
聖主當陽日貞元應運時芳春凝淑景佳氣繞¶
　彤墀¶
黼座陳金鏡瑤堦進玉芝華封爭效祝天保擬敷辭¶
睿質根天厚昌符叶瑞竒繞樞繩寳厯貫月紹鴻基快¶
　　　際風雲㑹欣瞻龍鳳姿太平真有象¶
至徳總難窺悠久符行健光明本緝熈和恒調玉燭恭¶
<pb:KR2m0034_WYG_088-16b>¶
　　　儉樂茅茨履泰謀多裕求寧食每遲威儀仍抑¶
　　　抑問學更孜孜夙禀生安質長存信好思典墳¶
　　　㕘奥㫖邱索決沉疑厯數齊天象輿圖畫地維¶
　　　允宜超舜禹直欲邁軒羲宵旰心無逸經綸志¶
　　　不移異同歸獨斷威福必相資志道兼游藝怡¶
　　　情輒賦詩来遊歌翽鳳紀績勒蟠螭不數横汾¶
　　　句羣誇闕里碑書竒雲若擁心正筆俱随¶
宸藻輝千古¶
<pb:KR2m0034_WYG_088-17a>¶
　奎章煥兩儀多能包小大立教仰¶
　君師端拱居寧謐精勤見設施齋明承祫禘對越肅壇¶
　　　　壝大道今無外豐功詎有涯和衷嚴吏治欽恤¶
　　　　荷¶
　皇慈養士𢎞陶冶勤民切撫綏栽培同大造視聴奉無¶
　　　　私問俗懸鞀鐸安邉任指麾萬方蒙愷澤一徳¶
　　　　㑹昌期以此休徵集於今茀禄宜有禾皆九穂¶
　　　　無麥不雙岐旭日中天麗條風四野吹慶雲飄¶
<pb:KR2m0034_WYG_088-17b>¶
　　　　爛熳祥靄轉葳蕤花甲逢初度仙桃熟滿枝瑞¶
　　　　凝鳷鵲觀喜溢鳳凰池韶樂喧天奏嵩呼匝地¶
　　　　馳(小臣/)思獻壽長捧萬年巵¶
　¶
　¶
　¶
　¶
萬壽盛典初集卷八十八¶

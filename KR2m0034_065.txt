# -*- mode: mandoku-view; -*-
#+TITLE: 萬壽盛典初集
#+DATE: 2015-08-24 22:51:56.446772
#+PROPERTY: ID KR2m0034
#+PROPERTY: BASEEDITION WYG    
#+PROPERTY: JUAN 卷六十五
<pb:KR2m0034_WYG_065-1a>¶
　欽定四庫全書¶
萬壽盛典初集卷六十五¶
　　歌頌五(大臣四/)¶
　萬夀詩(五言律十二首/有序)¶
　　　　　經筵講官户部左侍郎加一級(臣/)王原祁¶
　　　　(臣/)以凡庸謬膺寵遇恭逢¶
　聖夀冀展愚誠¶
　　黼黻依光敢附華蟲而作繪苞符呈瑞希同龍馬之¶
<pb:KR2m0034_WYG_065-1b>¶
　　　　負圖末綴蕪辭上申¶
　　華祝其數取十二者竊效虞書之封秩十有二山衍¶
　　　　皇極之干支十有二萬云爾¶
　　　　　嵩岳齊天¶
　　　　喬岳首維嵩巍巍作鎭雄一峯髙在上億載屹¶
　　　　居中峻極天關逈恒齊¶
　聖壽崇祝釐騰萬嵗率土頌聲同¶
　　　　　蒼嶺雲松¶
<pb:KR2m0034_WYG_065-2a>¶
　　　嶺髙懸紫翠松茂䕃崚嶒濤捲風聲合根盤露¶
　　　氣凝雲霞成組繪日月竝升恒逺邇齊翹首叅¶
　　　天最上層¶
　　　　仙館雲泉¶
　　　暖風開館宇瑞靄接蓬瀛雲斂重霄淨泉涵萬¶
　　　象清青山恒不老綠樹自長生髣髴聞仙籟時¶
　　　和鳯鳥鳴¶
　　　　山莊豐樂¶
<pb:KR2m0034_WYG_065-2b>¶
　　　農事因時節耕餘聽鳥歌所欣春浩蕩相與舞¶
　　　婆娑花栁村村接風光日日和大田多稼樂¶
聖世湛恩波¶
　　　　春山布澤¶
　　　膚寸春雲合氤氲出翠微舉頭山靄靄轉瞬雨¶
　　　霏霏潤及寰中徧甘從樹杪飛乗時施大澤¶
天意念民依¶
　　　　桃源日永¶
<pb:KR2m0034_WYG_065-3a>¶
　　　雲山阡陌沃四面少風塵人樂舒長日花明爛¶
　　　熳辰溯源皆活水接地盡陽春¶
聖化隨方滿年華萬載新¶
　　　　層岡晴碧¶
　　　曉色標雲漢晴光轉翠屏居髙明自逺歴久氣¶
　　　常青地厚人煙古春多草木馨岡陵堪獻夀拜¶
　　　舞向彤廷¶
　　　　溪亭春靄¶
<pb:KR2m0034_WYG_065-3b>¶
　　　清晏時光好溪山簇衆芳熙熙韶景麗灔灔碧¶
　　　流長俗美因豐嵗居安賴¶
聖皇茅簷春酒熟願進萬年觴¶
　　　　關山煙霽¶
　　　一統昇平日千山氣象開青雲隨日上紫氣自¶
　　　天来春度關門栁晴舒驛路梅方輿無逺近到¶
　　　處是蓬莱¶
　　　　金闕松泉¶
<pb:KR2m0034_WYG_065-4a>¶
　殿閣齊霄際山川繞座前水清恒浴日松古不知年¶
　　　疊翠千尋嶂跳珠百尺泉願依䨇闕下長此戴¶
堯天¶
　　　　富春春曉¶
　　　公望留眞蹟披圖試一臨¶
聖朝無隱逸雅化到山林開霽江天勢同春造物心今¶
　　　時踰漢代歌頌繼元音¶
　　　　和風應律¶
<pb:KR2m0034_WYG_065-4b>¶
　　　陽和生玉琯吹萬布春温草偃皆知徳溪平盡¶
　　　覺暄從容能中節淡蕩自培元共仰時雍盛三¶
　　　多祝¶
至尊¶
<pb:KR2m0034_WYG_065-5a>¶
聖壽萬年詩(七言律十首/有序)¶
　　　　經筵講官内閣學士兼禮部侍郎(臣/)蔡升元¶
　　　伏以¶
天行不息運元化於洪鈞¶
聖壽無疆叶昌辰於寳厯車書大一統正際河清海晏¶
　　　之期宇宙樂同春共申華祝嵩呼之願恭惟我¶
皇上¶
　參天贊地¶
<pb:KR2m0034_WYG_065-5b>¶
　邁帝超王¶
　性夲神靈更見日新月盛¶
　治登熙皥猶勤旰食宵衣孝思深篤於¶
宫庭誠悃肅將乎¶
郊廟允文允武一身兼創守之隆同軌同倫萬國仰¶
　徳威之大傳自古不傳之韜畧覺隂符陳篋亦猶衍¶
　　　厥浮詞廓從前未廓之版圖即重譯来朝詎足¶
　　　方兹駿烈奏安瀾於千載龍馬呈祥消伏莽於¶
<pb:KR2m0034_WYG_065-6a>¶
　　　崇朝鯨鯢息浪凡此治功之立效悉由¶
睿算之如神况府脩事和咸臻上理而省刑薄賦尤厪¶
皇心爰書必推至再三羣仰好生若帝正賦亦蠲踰千¶
　　　萬總期藏富于民爾迺¶
　離照方中値五十餘年之景運巽風廣被¶
　賜一十九省之全租侯甸要荒無一夫而不獲東西¶
　　　南朔歴三載而咸周粤夏王補助之施僅傳遊¶
　　　豫即漢主田租之復未盡蠲除若我¶
<pb:KR2m0034_WYG_065-6b>¶
后無窮無盡之深恩實從古未見未聞之曠典為蒼生¶
　　　而惜福豈徒澣濯以朝比古帝之齋居仍是茅¶
　　　茨不剪¶
躬行儉徳節用正所以愛人¶
親製官箴安民必先於察吏寮寀與公卿並恤而錄舊¶
　　　褒忠之典并及先臣儒官偕武士俱升而敷奏¶
　　　明試之條不遺一命尊賢崇祀芹宫頖璧盡生¶
　　　輝增額開科桂籍瓊林齊戴澤當夫憂勤罔逸¶
<pb:KR2m0034_WYG_065-7a>¶
　　　最¶
　厪念乎農桑有時幾務偶閒即¶
　精研乎經史發瑯嬛之秘¶
　摛文則玉振金聲騰奎壁之輝¶
　灑翰則龍翔鳯翥是惟¶
濬哲文明之聖乃致康寜富壽之全兹者嵗在昭陽天¶
　　　開夀域律當姑洗人樂康衢八千嵗一大春秋¶
　　　靈根不老六十齡初周甲子寳厯方新羲畫夲¶
<pb:KR2m0034_WYG_065-7b>¶
　　　重三倍覺¶
　體徵剛健坤爻兼用六愈知¶
　徳合清寜是以器車澤馬之禎紛呈¶
　丹闕獻雉貢獒之衆羅拜¶
　彤墀忭于野舞于廷額手擎觴羣相賀¶
一人有慶山之陬海之澨駢肩接踵皆不逺千里而来¶
　　　紺宇琳宫香靄長春之國華燈綵幔光浮不夜¶
　　　之城盛事重逢¶
<pb:KR2m0034_WYG_065-8a>¶
　　湛恩彌溥在昔¶
　　膺圖首出早矢諴民阜俗之懐迄今久道化成果徴¶
　　　　風動時雍之盛蓋¶
　大聖人規模宏逺夲自性生而數十載明旦糾䖍愈承¶
天眷巍巍蕩蕩自三代而降漢唐宋無此功徳之夐隆奕¶
　　　　奕綿綿即二帝以還夏商周誰比昇平之悠久¶
　　　　(臣/)升元弇鄙庸材單寒下士榮叨¶
　　禁地卅年濫厠清華¶
<pb:KR2m0034_WYG_065-8b>¶
　　寵賁兼金三世均霑浩蕩¶
　　錫類既推于祖父¶
　　賜居更庇乎妻孥顧供職多愆常䝉¶
　　涵蓋而問心孔疚徒負¶
　　高深每懐犬馬之忱一飯不忘¶
　黼座忽荷¶
　　龍鸞之詔全家再傍金門矢報無從銜恩有願願我¶
　皇多福多壽多男子逺過堯年願我¶
<pb:KR2m0034_WYG_065-9a>¶
皇如山如阜如岡陵直逾軒厯敬抒蕪句聊展葵忱¶
大聖膺符景福綿日華雲爛慶中天無疆¶
　國祚常開泰不已¶
王心獨體乾蓬海籌初添六十綏山桃正熟三千竹書¶
　　　不用誇羲昊甲子從今次第編(其一/)¶
　　　功徳巍巍亘八荒身兼創守邁前皇洗心革靣¶
　　　遵王路鑿齒雕題隷職方胞與早懐初¶
　踐祚昇平果見永¶
<pb:KR2m0034_WYG_065-9b>¶
　垂裳須知¶
聖主勤民切始願於今不暫忘(其二/)¶
　　　六十年来法健行¶
聖躬彌固徳彌貞¶
堯睂舜目添神采禹鼎湯盤益勵精天意欲教民久治¶
　　　人心實願¶
帝長生共言遭際勲華代永得䝉庥樂太平(其三/)¶
　　　蠲賑恩深久浹膚年来况復¶
<pb:KR2m0034_WYG_065-10a>¶
　賜全租百千萬億周天渥南朔東西動地呼野老三¶
　　　時安作息官司終嵗罷徵輸自聞擊壤歌衢後¶
　　　盛事從稽舊史無(其四/)¶
　　　關心農事切疇咨瑞應先歌多稼詩首善地呈¶
　　　禾七尺(是年北直稻/穂皆髙七尺)屢豐嵗過麥雙岐¶
　好生最是延年徳¶
　行儉無非養福基¶
　徳福兼隆天錫祉¶
<pb:KR2m0034_WYG_065-10b>¶
　遐齡豈止邁期頤(其五/)¶
　　　一統車書薄海同更隆文治振儒風闡揚正學¶
　　　心源合升配先賢禮數崇特闢兩闈齊入彀每¶
　　　逢十載徧呼嵩作人¶
壽考光雲漢喜覩離明日正中(其六/)¶
　　　記得華封祝¶
五旬河千獻頌及兹辰(康熈四十二年頌聖駕南廵恭/進  聖壽萬年  䝉  褒奬)¶
　(賜金/)上元又啟循環運初度重逢保佑申厯算正長¶
<pb:KR2m0034_WYG_065-11a>¶
　　　方一甲韶光最好是三春年年中外騰歡日航¶
　　　海梯山拜¶
紫宸(其七/)¶
　　　望道虛懐滄海深愈徵道岸逈千尋¶
尊稱屢却廷臣表往籍如披座右箴徳本性生常睟面¶
　　　嵗增耳順漸從心自兹積算無窮紀萬國呼嵩¶
　　　總似今(其八/)¶
　　　矜憐愚魯得投閒忽拜¶
<pb:KR2m0034_WYG_065-11b>¶
　恩綸復賜環自昔虚慙陪豹尾此生重喜覲¶
龍顔五年職忝清華地四載神依供奉班最是趨朝剛¶
　　　介祝康衢處處頌南山(其九/)¶
　　　和風瑞日靄千門春暖仙桃引¶
　御樽田野爭来添¶
　景福駑駘何處答¶
　深恩撫心五夜空流汗稽首三辰學負暄常願追隨¶
　　　鵷侣後年年嵗嵗祝¶
<pb:KR2m0034_WYG_065-12a>¶
羲軒(其十/)¶
萬壽賞兵詩(附/)¶
皇上萬夀齊天嵗癸巳恭逢¶
六旬正誕大沛¶
恩綸普天同慶更加意軍士分遣廷臣頒賞直省綠旗¶
　　　官兵(臣/)升元奉¶
使秦省目覩兵弁歡呼輿情愛戴恭賦軍中樂二十四¶
　　　首以誌盛事¶
<pb:KR2m0034_WYG_065-12b>¶
　　　銜¶
命西来父老迎千村萬井賀昇平喧傳盛典眞希覯¶
聖夀今年特犒兵(其一/)¶
　　　河山百二地圖雄勁旅强兵冠宇中渙汗宣来¶
　三殿詔黄沙紫塞總春風(其二/)¶
　　　敷天大賚首秦關銖兩都将正賦頒較昔¶
　西廵恩更逺新膏萬里到天山(其三/)¶
天語煌煌下直廬按營親要歴村墟全秦人拜朱提寵¶
<pb:KR2m0034_WYG_065-13a>¶
　　　十萬曾無涓滴虚(全秦之兵/不下十萬)　(其四/)¶
　　　撿籍呼名里系詳家分户給徧戎行欲知¶
帝徳難窮處太華山髙渭水長(其五/)¶
　　　恩波直己過龍堆絶漠春從天上回兕虎熊羆¶
　　　齊手額歡呼動地一聲雷(其六/)¶
　　　原從¶
仁夀沛宏施不是尋常等犒師北向山呼¶
天咫尺笙歌一𣲖儼朝儀(每賞軍畢皆北向謝賜恩必/令奏樂以榮    君  昭)¶
<pb:KR2m0034_WYG_065-13b>¶
　(盛典也/)　(其七/)¶
　　　捧得精鏐馬上歸全家老穉沐恩輝時平豈羨¶
　　　唐宗事辛苦沙塲始賜衣(其八/)¶
　　　八郡三邊感切膚千羣萬騎竝歌呼投醪挟纊¶
　　　傳聞舊我¶
后深仁振古無(其九/)¶
　　　軍營已徧沐¶
恩綸訓練還傳¶
<pb:KR2m0034_WYG_065-14a>¶
誥誡諄一日不教忘武備¶
天心篤眷是西秦(其十/)¶
　　　角弓影抱闗山月組甲光生邊塞秋正是¶
聖朝全盛日軍威到處震遐陬(其十一/)¶
　　　竒正方圓陣勢分縱横變化入風雲軒轅心法¶
　　　誰傳得指授成謨夲¶
大君(每營賞閲後/皆各演陣法)　(其十二/)¶
　　　白羽琱弧壓寳刀旌旗簇簇馬蕭蕭縱教名列¶
<pb:KR2m0034_WYG_065-14b>¶
　　　賢書貴仍向雲中日射鵰(各營中多有中式武/舉仍遵    㫖食糧)¶
　　　(操演/武藝)　(其十三/)¶
　　　雍雍甲士有文儒豈特赳桓羨武夫韜畧盡從¶
　　　書卷得古来兵法在孫吳(其十四/)¶
　　　况今¶
聖誕闢恩科棫樸干城竝網羅¶
夀考作人無二視鼔鼙聲裏聽絃歌(萬夀恩科特開文/  武兩闈近又奉)¶
(㫖許文武交互/      應試)　(其十五/)¶
<pb:KR2m0034_WYG_065-15a>¶
　　　塞外諸酋久戴¶
恩聞風絡繹叩旌門環呼¶
聖德天来大膜拜朝朝禮¶
世尊(凡榆林寜夏凉州甘肅西寜及洮岷等處番彜聞/  恩命到時皆叩迎道左備奏感  恩之語  其)¶
　　　(十六/)¶
　　　不逺¶
天威對使星欣逢盛事到邊庭羌絃也效南山曲莫作¶
　　　伊凉塞上聽(其十七/)¶
<pb:KR2m0034_WYG_065-15b>¶
　　　遐邇穹廬總一家風清四塞靜鳴笳書生全未¶
　　　諳軍旅奉使還勝博望槎(其十八/)¶
　　　日覩諸營祝華封瀕行還見整軍容擎觴願藉¶
　　　皇華使好把愚忱達¶
九重(每一營賞畢臣臨行時衆兵仍列隊伍携酒肴/送至郊外感頌  天恩籲臣代奏  其十九)¶
　　　吾儕生長在邊荒沙磧難耕賴月糧格外又霑¶
　　　新雨露從教瘠土亦豐穰(其二十/)¶
　　　五十餘年豢養深况承¶
<pb:KR2m0034_WYG_065-16a>¶
　　内府錫兼金彎弓躍馬尋常事未盡酬¶
　恩一寸心(其二十一/)¶
　　　　鑄得銀牌供佛前感¶
　恩晨夕爇香烟太平時節無由報只祝¶
　君王萬萬年(其二十二/)¶
　　　　迢遞三秦隔帝臺未能介祉上蓬莱呼嵩猶喜¶
　　　　南山近長戴¶
　堯天作夀杯(其二十三/)¶
<pb:KR2m0034_WYG_065-16b>¶
　　　　戢矢櫜弓百億春¶
　乾行益健益精神每逢十載¶
　恩加渥地久天長戴¶
　聖人(其二十四/)¶
　¶
　¶
　¶
萬壽盛典初集卷六十五¶

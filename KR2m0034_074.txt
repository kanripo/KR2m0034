# -*- mode: mandoku-view; -*-
#+TITLE: 萬壽盛典初集
#+DATE: 2015-08-24 22:51:56.654095
#+PROPERTY: ID KR2m0034
#+PROPERTY: BASEEDITION WYG    
#+PROPERTY: JUAN 卷七十六
<pb:KR2m0034_WYG_074-1a>¶
　欽定四庫全書¶
萬夀盛典初集卷七十六¶
　　歌頌十六(詞臣八/)¶
　萬夀詩(七言律六首/有序)¶
　　　　　左　春　坊　左　贊　善(臣/)薄有德¶
　　　　(臣/)聞文思光被基洪算於蒼旻久道化成萃祥¶
　　　　符於紫禁御蓂階而行慶瑞日再中坐松棟而¶
　　　　頒恩澄河一色於是天申五福運啟萬年惟聖¶
<pb:KR2m0034_WYG_074-1b>¶
　　　　神與文武兼全斯祿位共夀名竝永古今一致¶
　　　　理數必然欽惟我¶
　皇上¶
　　聰明天亶¶
　　聖敬日躋¶
　　懋建中和盡本身徵民之道¶
　　緝熙學問得開物成務之能居廣廈而論唐虞闡明¶
　　　　政要臨講帷而表洙泗崇尚聖功禮莫重於¶
<pb:KR2m0034_WYG_074-2a>¶
親郊展誠報本祀莫大於合禘備物薦馨有典必禋無¶
　　　文咸秩承顔問寢歡心始自¶
内朝視膳奉巵孝理形乎寰海¶
六飛幸魯留¶
御蓋於尼山¶
萬乗升堂題¶
奎章於闕里更以開来繼往徽國有功因而重道崇儒¶
　　　孔庭配食知人則哲春秋冬夏得其官立賢無¶
<pb:KR2m0034_WYG_074-2b>¶
　　　方書判身言隨其器滋萌元氣則好生洽於民¶
　　　心𢎞濟烝黎則蠲賦周於宇内平成永賴興水¶
　　　利而建河防逺邇咸寧修文事而兼武備於是¶
　　　舞七旬之干羽整六月之車徒三蘖蕩平九州¶
　　　大定朔頒狼望連韝畏提劍之征賮納鮫人異¶
　　　域際止戈之代具制作之道者操制作之權知¶
　　　禮樂之源者興禮樂之事乃至金匱玉山之蘊¶
　　　北堂東壁之藏五夜常披十行俱下賦詩則卿¶
<pb:KR2m0034_WYG_074-3a>¶
　　　雲晨露六經不刋灑翰則寶墨仙毫八埏皆燭¶
　　　星辰自轉難參旭日之輝鐘鼔雖陳莫續春雷¶
　　　之響猶且¶
省方問俗旰食宵衣開帑藏以犒軍聽鼓鼙而訓將以¶
　　　無逸書¶
御屏以執謙却¶
尊號治無大小其愼其難政有後先盡美盡善遂乃神¶
　　　人恱豫天地休明九穀有年四方無事翾飛蠕¶
<pb:KR2m0034_WYG_074-3b>¶
　　　動均霑訢合之仁畢雨箕風盡感資生之徳今¶
　　　兹陽春三月恭遇¶
聖夀六旬景福咸臻嘉祥薦委萬八千年之洪厯未足¶
　　　頌揚千八百國之諸侯相從颺拜公卿陳天保¶
　　　之詩父老進華封之祝以至黄支烏弋丹鳯朱¶
　　　鳶莫不歸貢鴻臚書琛王㑹(臣/)竊祿蘭臺備官¶
　　　芸局舞庭巢閣濫叨¶
覆載之恩蠡測管窺難名¶
<pb:KR2m0034_WYG_074-4a>¶
髙厚之德幸遇¶
一人有慶萬福来同敬獻里辭伏祈¶
聖鑒(臣/)有德拜手稽首而獻詩曰¶
　　　黄麾排仗日初東華渚虹光繞¶
　禁宫香擁山龍文陛上風迴笙鶴慶雲中九門曉啟¶
　　　千官入¶
萬嵗歡呼五嶽同正與乾坤參久大繁釐戩穀彚¶
皇躬(其一/)¶
<pb:KR2m0034_WYG_074-4b>¶
睿算無疆始六旬永清函夏奠三辰¶
王風皥皥如天覆¶
帝德巍巍又日新¶
手定羣書倡正學¶
詔崇先哲覺烝民¶
鸞旂幸魯尤加禮九拜升堂俎豆陳(其二/)¶
　　　表裏山河萬里遥¶
皇威赫濯武功昭金戈撻伐蠻烟静玉鼓龔行海霧銷¶
<pb:KR2m0034_WYG_074-5a>¶
　　　疆里版圖通異國共球¶
王㑹集¶
　熙朝¶
髙居逺望無遺照猶為防河振玉鑣(其三/)¶
　　　好生¶
聖德洽天淵欽恤潛銷貫索躔大賚滂洋成解澤太平¶
　　　悠久屢豐年龍圖功烈登三五鳯厯春秋越萬¶
　　　千更飭官方重廉法考言詢事合宫前(其四/)¶
<pb:KR2m0034_WYG_074-5b>¶
　　　衢室¶
垂裳百度貞¶
萬幾偶暇玉函横珠毫揮灑龍鸞舞¶
奎藻琳瑯雅頌聲¶
聖又多能原首出誠惟不息是乾行鴻符¶
崇號天人應尚執謙冲業愈宏(其五/)¶
　　　雲漢為章髦彦多作人雅化洽菁莪橋門士值¶
　　　文明代殿閣臣賡喜起歌桃實千年乗泰運葵¶
<pb:KR2m0034_WYG_074-6a>¶
　　　心萬國沐¶
恩波祝¶
堯敬上升恒頌地久天長永太和(其六/)¶
<pb:KR2m0034_WYG_074-7a>¶
萬夀詩(七言排律二十四韻/有序)¶
　　　　右　春　坊　右　贊　善(臣/)孫　勷¶
　　　(臣/)聞之大雅嘉樂之詩曰嘉樂君子顯顯令德¶
　　　宜民宜人受祿於天保佑命之自天申之言聖¶
　　　人受天之祿而天命之申重保佑無有巳時蓋¶
　　　皆由其宜民宜人令德所致也而既醉之詩其¶
　　　稱君子萬年者葢長言不足而咏歌之至於反¶
　　　復數四而不厭其言之重詞之複焉(臣/)以是知¶
<pb:KR2m0034_WYG_074-7b>¶
　　　聖人在上躬大德而受天命於以長享景福至¶
　　　於億萬斯年非天之獨私獨厚於聖人其夀一¶
　　　人者亦所以福天下也則夫四海之内凡厥庶¶
　　　民朝廷之上百辟卿士所由作為歌詩用申其¶
　　　媚於天子之意非徒臣子愛戴君父為分誼當¶
　　　然亦皆自幸其生逢聖世獲事聖君親覩太平¶
　　　躬值盛事而歡欣鼓舞不能已於言也然自生¶
　　　民以来聖人受命而興躬備令德以宜其民人¶
<pb:KR2m0034_WYG_074-8a>¶
　　　而致天命之申重保佑未有盛於我¶
皇上之聖德神功超越千古而¶
聖夀萬年與天無極者(臣/)雖文詞鄙陋無能颺述¶
聖主功德隆盛之萬一然(臣/)於康熙四十有二年癸未¶
　　　之嵗恭遇¶
皇上萬夀聖節嘗為詩十六章臚述¶
皇上文德武功恢乎無外縝乎無間之實而聲教所訖¶
　　　東漸西被朔南咸暨含生抱質之倫沐浴¶
<pb:KR2m0034_WYG_074-8b>¶
聖澤淪肌浹髓各遂其生各復其性無一物不得其所¶
　　　之效迄今又十年¶
皇上德彌以盛功彌以隆海内臣民被澤亦彌以深且¶
　　　厚今年春三月恭遇¶
皇上萬夀聖節當甲子之初周實多福之聿始惟願自¶
　　　今以往¶
聖夀無疆更幾千萬甲子靡有紀極以永綏永福我兆¶
　　　人則我兆人之至祝也況(臣/)遭遇¶
<pb:KR2m0034_WYG_074-9a>¶
　聖主備員侍從垂三十年屢承¶
　聖恩任使踰格其為感激舞蹈思欲發揚¶
　聖主功德之隆盛以竊附大雅詩人萬年之祝者豈能¶
　　　　自己謹撰¶
　皇上聖德神功萬夀無疆長句詩一篇從天下臣民後¶
　　　　誠歡誠喜稽首頓首上獻於¶
　　闕廷(臣/)不勝踴躍歡忭之至其詩曰¶
　聖皇集福錫臣民¶
<pb:KR2m0034_WYG_074-9b>¶
　萬夀無疆¶
天眷申極建中和興禮樂道隆作述見經綸春秋常盛精¶
　　　　神大甲子初周氣象新四海謳歌爭送喜萬邦¶
　　　　黎獻共惟臣¶
　德誠蕩蕩名難定¶
　功實巍巍古莫倫天縱聰明能更裕性成孝友行彌純¶
　　　　經文緯武光謨烈重道崇儒闢莽榛虚受不遺¶
　　　　一得細謙光轉益盛名臻¶
<pb:KR2m0034_WYG_074-10a>¶
皇威有赫兵氛靖¶
帝道無頗風化淳奏當再三心尚惻蠲租鉅億嵗常頻¶
　　　英賢輻輳懐飢渇宵旰勤勞㤀苦辛嵗稔農人¶
　　　欣濟濟時和家室慶溱溱扶藜父老游膏澤寛¶
　　　網禽魚沐至仁周孔淵源遥脗合程朱義解㑹¶
　　　精醇¶
勅幾餘暇兼游藝書法天然自入神和璧萬年輝日月¶
　　　隋珠千古耀星辰¶
<pb:KR2m0034_WYG_074-10b>¶
天文正大垂謨逺¶
聖訓精㣲示法諄尊合¶
君師參兩大¶
恩同顧復戴千春梯山航海嵩呼集擊轂摩肩衢頌振¶
　　　祥驗軒櫺棲舞鳯瑞徵元圃見遊麟深春花柳¶
　　　全呈麗重譯共球競獻珍仙仗曙開¶
　金闕逈晴光曉漾玉河勻遭時丹穴多輝羽乗運天¶
　　　池竝躍鱗齊祝吾¶
<pb:KR2m0034_WYG_074-11a>¶
皇億萬嵗普天長此荷陶甄¶
<pb:KR2m0034_WYG_074-12a>¶
　萬夀詩(七言律十二首/有序)¶
　　　　原任右春坊右贊善兼翰林院檢討(臣/)尤　珍¶
　　　　(臣/)聞唐堯德峻申三祝於華封夏禹功髙畀九¶
　　　　疇於洪範惟神靈首出萬年開有道之長斯福¶
　　　　祿来同四海效無疆之頌欽惟¶
　皇上徳符健順治協清寧應厯挺生著繞電流虹之瑞¶
　　　　握圖受御徵感樞貫昴之祥巍乎煥乎覩星雲¶
　　　　之糺縵悠也久也仰日月之升恒五十餘載之¶
<pb:KR2m0034_WYG_074-12b>¶
　　　　恩澤無窮億萬斯年之尊榮未艾兹值¶
　聖齡初度適逢花甲方周¶
天佑¶
　一人民歌¶
　萬夀是日也律回姑洗風轉清明六宇澄鮮三台朗耀¶
　　　　佳氣浮而慶雲現和風集而旭日升閶闔晨開¶
　　　　周廬列衛軒墀晝静羽仗齊班集劍佩於花間¶
　　　　羣分鵷鷺拜冕旒於日下競獻共球以至窮鄉¶
<pb:KR2m0034_WYG_074-13a>¶
　　　　僻壤之民左食侮言之族莫不喜溢嵩呼歡騰¶
　　　　酺宴雲璈錦瑟聆雅樂於鈞天象管鸞簫奏仙¶
　　　　音於閬苑瓊漿玉露頻増九醖之觴火棗交梨¶
　　　　迭進千年之果覩¶
　蕃禧之滋至信¶
　純佑之重申此由我¶
　皇上聖德神功文謨武烈民安物阜禮備樂和厚澤積¶
　　　　於寰區深仁洽乎黎庶故使家登豐裕户慶盈¶
<pb:KR2m0034_WYG_074-13b>¶
　　　　寧筐篚羣將梯航畢集人心之悅豫如此¶
天眷之崇隆可知(臣/)幸際¶
　　昌期欣逢¶
　　景運仰瞻¶
　黼座願年年垂堯舜衣裳共沐¶
　恩波應嵗嵗樂唐虞宇宙不辭蕪陋敬效賡颺爰拜手¶
　　　　稽首而獻七言近體十二章以比於塗歌巷祝¶
　　　　云爾¶
<pb:KR2m0034_WYG_074-14a>¶
聖皇福祿竝齊天¶
萬夀初周六十年紫氣氤氲浮殿閣紅雲縹緲映山川¶
　　　桑疇日暖清明後麥隴風輕穀雨前好是艶陽¶
　　　三月節百花香動玉爐烟(其一/)¶
旰食宵衣圖治深宫門聽政漏沉沉¶
皇言宣出音為玉¶
御筆批来字是金遂見¶
廟謨平海甸還聞民隱動¶
<pb:KR2m0034_WYG_074-14b>¶
宸襟只今羣祝無疆夀誰識殷憂五夜心(其二/)¶
　　　東西南朔皆中土侯甸要荒盡一家波静鯨鯢¶
　　　都偃伏風薫草木亦光華時清更廓輿圖大¶
主聖還逢運㑹嘉四海九州開夀域¶
堯天舜日正無涯(其三/)¶
　　　巍乎功業煥乎文五十年来嫓放勲徳合欽明¶
　　　常格被心傳精一鎮憂勤瞻雲就日思扶杖鑿¶
　　　井耕田願獻芹華祝衢歌稱不盡嵩呼¶
<pb:KR2m0034_WYG_074-15a>¶
　萬嵗自¶
　天聞(其四/)¶
　　　　風清紫禁日初長晝刻遲遲夜未央文就典謨¶
　　　　稽上古詩成雅頌邁三唐珠聫璧綴圖書富鳯¶
　　　　舞龍飛翰墨香正是¶
　勅幾清暇後宫庭好進萬年觴(其五/)¶
　　　　天山瀚海路迢遥於鑠¶
　皇師下九霄列隊羽林争出塞諸番卉服競来朝降幡¶
<pb:KR2m0034_WYG_074-15b>¶
　　　　䜿立風聲勁汗馬騰驤雪影銷從此邊隅烽燧¶
　　　　息太平玉燭四時調(其六/)¶
　　　　艱難稼穡念民依節儉¶
　皇風振古稀每自上方裁服御却令下里被恩輝蠲租¶
　　　　百萬禾盈野赦罪三千草滿扉¶
天錫我¶
　皇仁者夀祥光淑氣徧郊畿(其七/)¶
　　　　百工師濟滿朝端思日孜孜襄贊難欲得良臣¶
<pb:KR2m0034_WYG_074-16a>¶
　　　求傅說常從舊學憶甘盤老成報¶
　國輸忠藎英俊承家奮彩翰天保鹿鳴胥燕飲千官¶
　　　拜舞盡騰歡(其八/)¶
　　　泰階文運自¶
天開日月光華雲漢回久賁徵車招俊乂重恢鎖院廣¶
　　　英才春風桃李看花發秋樹梧桐待鳯来夀愷¶
　　　作人𢎞雅化百年士氣荷栽培(其九/)¶
　　　唐虞五載便巡行總為寰區軫¶
<pb:KR2m0034_WYG_074-16b>¶
聖情絶塞北来山雪淨大江南去海雲生豫遊逺道¶
皇躬健端拱深宫¶
睿慮清不盡吳民瞻望切春風思聽屬車聲(其十/)¶
　　　别業周遭¶
　禁苑西亭䑓池館俯郊堤山容水色連天映鳥影花¶
　　　枝入户低喬木綴燈環作樹層樓懸錦架成梯¶
　　　笙璈隱隱從空下玉露金莖仙掌攜(其十一/)¶
　　　儀鳯遊麟在此時咸英韶濩奏¶
<pb:KR2m0034_WYG_074-17a>¶
　彤墀彭鏗斟雉方調鼎王母稱觴正賦詩藹藹光風¶
　　　金殿轉悠悠化日玉階移從兹億萬千年内富¶
　　　夀康寧福祿綏(其十二/)¶
<pb:KR2m0034_WYG_074-18a>¶
萬夀詩(五言排律三十二韻/有序)¶
　　　　國　　子　監　　司　業(臣/)魯　瑗¶
　　　欽惟¶
皇上御極之五十有二年嵗首三春典崇¶
萬夀虹流電繞¶
君師之誕育非常海晏河清臣庶之趨蹌畢集歡聲雷¶
　　　動喜氣雲騰邃古以来於¶
　今尤盛(臣/)瑗幸生¶
<pb:KR2m0034_WYG_074-18b>¶
聖人之世久厠侍從之班職貳成均躬逢¶
大慶極知乾坤廣厚無能竭筆墨以形容然仰日月升¶
　　　恒竊願將愚誠為頌祝律賡三十二韻厯衍百¶
　　　千萬齡謹拜手稽首而¶
　獻詩曰¶
　　　卿雲垂糺縵玉律嵗長春¶
　景運方乗午衡杓恰指辰太和由德召繁祉自天申¶
　　　葵向傾¶
<pb:KR2m0034_WYG_074-19a>¶
　丹闕嵩呼上¶
　紫宸無疆綿舜厯有秩溥堯仁天地同悠久¶
君王獨聖神¶
離明窺洞達¶
乾斷飭因循¶
　淵鑑禔躬密¶
　澹寧體道真心思通一畫腕力運千鈞兩晉何能竝¶
　　　三唐孰與倫¶
<pb:KR2m0034_WYG_074-19b>¶
文謨宣朔漠¶
武烈靖邊塵振旅惟三出歸師祗七旬¶
宵衣常問夜¶
旰食更崇晨雨雪封章奏耕桑几席陳焦勞方在抱悅¶
　　　豫已同民輯瑞先吳越觀風逮晉泰¶
湛恩周蔀屋¶
大賚沛絲綸遺秉周原徧蠲租禹甸均¶
皇心通海宇¶
<pb:KR2m0034_WYG_074-20a>¶
　睿慮奠河濱砥柱功尤永安瀾績不泯¶
　　好生德已洽¶
　　行儉化彌醇錯枉羣情協褒亷正氣伸崇儒升配享¶
　　　　展禮潔明禋幸際敷天慶来充¶
　　上國賔吉人誠藹藹髦士益彬彬師濟瞻雲日休嘉¶
　　　　集鳯麟¶
　九重周甲子八表戴¶
　尊親萬福歸¶
<pb:KR2m0034_WYG_074-20b>¶
　皇極三多祝¶
　聖人瑶池桃正熟寶甕露初勻¶
　徽號交章屢¶
　王言却奏頻巍巍髙莫竝蕩蕩逺無垠¶
　帝夀超千古參天仰大椿¶
　¶
　¶
萬夀盛典初集卷七十六¶

# -*- mode: mandoku-view; -*-
#+TITLE: 萬壽盛典初集
#+DATE: 2015-08-24 22:51:56.714655
#+PROPERTY: ID KR2m0034
#+PROPERTY: BASEEDITION WYG    
#+PROPERTY: JUAN 卷七十九
<pb:KR2m0034_WYG_077-1a>¶
　欽定四庫全書¶
萬夀盛典初集卷七十九¶
　　歌頌十九(詞臣十一/)¶
　萬夀詩(七言律四首/)¶
　　　　　翰　林　　院　編　　修(臣/)彭廷訓¶
　　　　綵仗金鼇瑞靄籠衣冠拜舞萬方同天階麗景¶
　　　　迎黄道斗柄祥光繞玉虹六葉堯蓂初應日五¶
　　　　絃舜樂久歌風共歡¶
<pb:KR2m0034_WYG_077-1b>¶
　垂拱昇平代紫氣氤氳滿碧空(其一/)¶
　武功文徳冠前徽¶
　乾健先天天不違永固河山齊夀域無私日月徧春暉¶
　　　　舞階不待三旬格¶
　沛澤真同萬派歸從此千秋逢¶
　聖節衢歌巷舞頌巍巍(其二/)¶
　　　　雕題黒齒趨¶
　　文陛卉服雞翹拜¶
<pb:KR2m0034_WYG_077-2a>¶
　紫宸四海来稱¶
萬夀日九州合作一家春璇穹樂奏鈞天響玉檢聲呼¶
　　　華岳神願酌瑤池供夀酒仰瞻¶
帝座侍鈎陳(其三/)¶
　　　天門蕩蕩排閶闔翠蓋紅輪丹鳯吹¶
　玉殿瑞生三秀草杏花春上萬年枝無疆大化膺神¶
　　　契率土羣情叶¶
睿思微賤幸逢歡慶日身隨百獸舞¶
<pb:KR2m0034_WYG_077-2b>¶
　丹墀(其四/)¶
<pb:KR2m0034_WYG_077-3a>¶
萬夀詩(七言律四首/)¶
　　　　翰　　林　院　　編　修(臣/)伊　太¶
　　　中天景運慶無疆甲子初周¶
　寶厯長萬國梯航趨殿陛千官拜舞肅冠裳冰桃雪¶
　　　藕来蓬島仙樂雲璈集建章處處歡欣齊獻頌¶
　　　恭逢¶
聖莭正春陽(其一/)¶
　　　斗柄髙懸恰向辰和風三月物華新羣黎徧德¶
<pb:KR2m0034_WYG_077-3b>¶
　　　歸¶
皇極四野謳歌祝¶
聖人惠澤多年霑化雨蠲租徧地沐¶
恩綸共歡厯數同天久仙杏喬松萬樹春(其二/)¶
　　　百花爭發柳含烟紫霧祥雲敞¶
御筵¶
仁夀榜開文治盛期頤人集¶
聖恩宣¶
<pb:KR2m0034_WYG_077-4a>¶
聰明睿智髙千古日月山河祝萬年鼓舞熙恬春晝永¶
　　　嵩呼&KR0133;上九如篇(其三/)¶
　紫殿歡騰動八紘當年電繞慶雲生中天日麗丹霄¶
　　　淨南極星臨¶
　玉座眀春暖¶
九重饒氣象時和寰宇樂豐亨小臣何幸䝉¶
恩澤得侍班聨紀頌聲(其四/)¶
<pb:KR2m0034_WYG_077-5a>¶
萬夀詩(七言律六首/)¶
　　　　翰　　林　院　編　　修(臣/)林之濬¶
　金闕蘢葱曉氣佳¶
　太和天仗正衙排星輝北極聨南極符協中階與下¶
　　　階自是羲軒昌運啟共聞韶濩雅音諧荷囊簪¶
　　　筆年年侍長沐¶
恩波未有涯(其一/)¶
　　　日麗¶
<pb:KR2m0034_WYG_077-5b>¶
　端門繞紫煙嵩呼聲徹玉墀前學宗洙泗心崇聖道¶
　　　貫圖書德合天州郡縣餘猶萬里漢唐宋上更¶
　　　千年欣逢¶
聖節桐華候共捧霞觴進¶
御筵(其二/)¶
　　　習習和風拂玉除¶
殊恩下霈共春舒羣瞻雲漢章天日又溯虹光誕¶
聖初¶
<pb:KR2m0034_WYG_077-6a>¶
　受命¶
三朝綿厯數執圭萬國集車書歡承¶
　衮彩先稱夀¶
　鳯輦朝回慶有餘(其三/)¶
　　　　光華文敎煥¶
　皇圖¶
　神武尤推廓逺謨¶
　鑾輅三臨清朔漠樓船六月下澎湖化行海外詩書盛¶
<pb:KR2m0034_WYG_077-6b>¶
　　　　德洽寰中衽席俱最是頻年蠲正賦¶
　恩霑九有盡歡呼(其四/)¶
　　　　非霧非烟郁氣騰¶
　　暢春夾道望層層花宫梵唄千年祝綵幔笙歌萬國¶
　　　　燈¶
　帝徳好生天與夀¶
　皇仁累世嵗常登耕田鑿井康衢老扶杖欣瞻曉日升¶
　　　　(其五/)¶
<pb:KR2m0034_WYG_077-7a>¶
　　　昇平海宇共歌謳¶
徽號堅辭德更優聲入¶
帝心通萬象甲周¶
聖夀歴千秋爐煙晝靄雙龍闕花氣春深五鳯樓百爾¶
　　　承¶
恩同拜慶無疆寶厯固金甌(其六/)¶
<pb:KR2m0034_WYG_077-8a>¶
萬夀無疆賦(有序/)¶
　　　　翰　　林　院　編　　修(臣/)嵇曾筠¶
皇上御厯之五十有二年¶
　景卿敷華¶
　光輪煥彩¶
　剛柔協序百神效順於清寧¶
　肅乂隨時萬象増休於上下祥風播暖桃開千歳之¶
　　　花淑景昭和莢舞浹辰之葉幸遇陽春三月恭¶
<pb:KR2m0034_WYG_077-8b>¶
　　　逢¶
聖夀六旬¶
　紫微朝朗映南極以生輝¶
　華蓋宵澄值東皇而愈耀四維開其景運慶在¶
一人二曜自此再中夀先五福祥雲靉靆不離鳷鵲之¶
　　　宫瑞靄霏微常傍蓬莱之館應龍在淀丹鳯儀¶
　　　廷芝草産於房中醴泉湧於堦下效九如之祝¶
　　　逺近無違稱¶
<pb:KR2m0034_WYG_077-9a>¶
萬夀之觥廣輪㒺外臣葵忠世守芹志時存感激¶
聖慈似向陽之草木泳游¶
帝澤如霑化之鳶魚因錄節而荷¶
恩綸䝉¶
垂問而叨館職飽餐仁粟僅懐將母之思重被¶
榮褒願紹匪躬之志遭逢¶
大慶幸際昌期禎符萃合於一時絪縕特隆於千古¶
垂衣端拱元㑹逓嬗不窮戩穀罄宜甲子循環無已萬¶
<pb:KR2m0034_WYG_077-9b>¶
　　　八千年之洪算未足頌揚千八百國之諸侯相¶
　　　從颺拜¶
天行不息比堯睂舜目而獨隆¶
乾健彌强偕日升月恒而竝久(臣/)不勝踴躍歡忭之至¶
　　　謹拜手稽首而為之賦辭曰¶
　　　太和保合乾坤萃精扶輿旁礴¶
聖人以生巍巍乎繼三皇而竝懋赫赫乎軼五帝而常¶
　　　貞乃聖乃神乃武乃文集成本於天縱詣極由¶
<pb:KR2m0034_WYG_077-10a>¶
　　　於性存聖質維何狥齊而慧敦敏而淳岐嶷而¶
　　　睿豈弟而溫守中以一擴道以文由仁行義明¶
　　　物察倫心源印乎洙泗神契合乎洛閩¶
至德難窮既超前而軼後名言莫罄亦越等而邁羣神¶
　　　功維何不言而雍無爲而化馨洽神明光被上¶
　　　下沕穆擬於羲軒敬信同於虞夏欲驅積水靈¶
　　　龍奮甲以開河思廣仁風極星現光以照夜首¶
　　　春出塞竟泉甘而山青大祀格天忽霞飛而雲¶
<pb:KR2m0034_WYG_077-10b>¶
　　　架何年無九穗之禾歴嵗有屢豐之稼風雨節¶
　　　而五祀歆寒暑調而八方蜡文德維何潄芳六¶
　　　藝擷潤羣言¶
宸章包乎彖繫¶
睿製冠乎典墳精華摘乎子史編纂殫乎藝文捜騷壇¶
　　　之風雅萃詞苑之芳芬雲漢昭回卓筆而蛟龍¶
　　　起珠璣璀璨摛詞而風雷屯武畧維何靖伏戎¶
　　　除亂首剪三蘖黜羣醜恢八紘廓九有東極扶¶
<pb:KR2m0034_WYG_077-11a>¶
　　　桑之津西及虞淵之口南暨明都之前北通隂¶
　　　山之後瀚海置郵天山罷守阻化之苗忽孚撼¶
　　　波之鯨絶吼殊方重譯以来朝逺域極誠而上¶
　　　夀而且粟帛養老鐘鼓作人崇儒術而五經之¶
　　　理闡𢎞樹植而百行之士生十里杏紅遣星軺¶
　　　以羅俊三秋桂馥啟瓊宴以延賔立賢有無方¶
　　　之德用人多破格之恩小善必收恒受詩而止¶
　輦微長不棄每接士而停輪而且英敏性生智勇天¶
<pb:KR2m0034_WYG_077-11b>¶
　　　錫陳樽爼而化戈矛舞干羽而銷鋒鏑玉門關¶
　　　外萬餘里稽首稱藩賀蘭山前四十部編名受¶
　　　厯漢關秦月不矜師武之功雞塞狼胥悉覩修¶
　　　文之績而且¶
　峻德巍而克讓文聲溢而謙居辭¶
徽稱於盛隆却封禪於雍熙航海梯山逺者遥隨日馭¶
　　　尊王奉朔近者習拜¶
　丹墀幕南無飲馬之泉斗北有晾鷹之圃穹廬築望¶
<pb:KR2m0034_WYG_077-12a>¶
　　　幸之宫沙磧列来同之宇丹喙翠羽向靈囿以¶
　　　飛鳴朱鴈青麟環¶
紫宸而馴舞至若恩溢函夏澤沛海隅解雨行而三千¶
　　　之屬有赦巽風布而億萬之賦忽除父老擎觴¶
　　　競下車前之拜野人獻曝偏多道左之呼是處¶
　　　頌南山聲叶鳴春之鳥有天皆化日歡同得水¶
　　　之魚更商周之未有亦唐虞之所無乃以執徐¶
　　　之月清和之候日當扶嚮辰移鶉首階蓂猶榮¶
<pb:KR2m0034_WYG_077-12b>¶
　　　宫桃若綬昌熾欣其疊承福祿徵其單厚流虹¶
　　　繞電慶當日之篤生巷舞途歌快普天之額手¶
　　　爰乃¶
乾行愈健¶
離照彌光¶
睿容煥發¶
天表康强無逸而寸隂是惜懋昭而小物不㤀旰食宵¶
　　　衣每厪咸和之念懸鞀設鐸用求懐保之方於¶
<pb:KR2m0034_WYG_077-13a>¶
　　　是内外臣工遐邇士庶三多陳百福志詠日升¶
　　　頌川至兕觥稱馨椒備樂未艾慶錫類引嘉祥¶
　　　稱上瑞淮獻其象兖貢其蠙楚入其茅揚奉其¶
　　　珍檿絲織貝琅玕璆銀箘簵砮丹橘柚柏杶莫¶
　　　不由沱逾洛達濟浮汶而且陬有騶虞郊来鸑¶
　　　鷟仙鳥啁啁瑞鹿濯濯紺露降林赤芝挺樸甘¶
　　　泉噴瀑於文階竒木敷榮於¶
　丹幄素王後裔秉禮樂以来朝葱嶺遺宗攜鉢衣而¶
<pb:KR2m0034_WYG_077-13b>¶
　　　致慤皤皤黄髪躬逢¶
　舜日之光奕奕秀睂競聽¶
　堯階之樂而且烏弋黄支航琛入覲竒肱窮髪輦賮¶
　　　来庭番舶騐東風以遣介鮫人測海水以通名¶
　　　苜蓿葡萄槎竟浮於牛渚木難結綠帆乃照於¶
　　　魚燈接踵駢肩競瞻雲而蹈舞稽時歴日喜效¶
　　　欵於昇平於是¶
天子燕焉陞丹陛臨寶座進臣鄰延卿佐宣九韶爇百¶
<pb:KR2m0034_WYG_077-14a>¶
　　　和播德惠受朝賀恭已垂裳明作惇大於萬斯¶
　　　年百祿是荷¶
<pb:KR2m0034_WYG_077-15a>¶
萬夀詩(七言律四首/)¶
　　　　翰　　林　院　　編　修(臣/)鄭任鑰¶
　　　電繞瑶樞渚貫虹長庚炳耀寶光融日輪正午¶
　　　行馳道星緯周天䕶法宫甲子初迴¶
　昌運逺貞元重㑹太和同欣逢¶
聖節嵩呼候物阜民安六合中(其一/)¶
九重天際正春深柳穗桐華滿上林五福斂敷¶
仁者夀萬邦和協¶
<pb:KR2m0034_WYG_077-15b>¶
聖人心向榮更長階前莢占候還来海外琛億萬斯年¶
皇極在長瞻¶
玉座衮衣臨(其二/)¶
　　　黄麾仗外起笙歌雲䕶瑶墀淑景和萬嵗華嵩¶
　　　同¶
夀考千尋江海比¶
恩波乾坤策合¶
堯年盛河洛圖兼¶
<pb:KR2m0034_WYG_077-16a>¶
舜厯過¶
御世天皇無量佛誕生只隔兩旬多(其三/)¶
　　　暖日霏煙映綵斿¶
聖君當个御雲裘階符共羨三台正軒厯初㸔六甲周¶
　　　寶算千齡推嵗月仙籌十屋紀春秋小臣載筆¶
　　　慙枚乗金鑑長期¶
黼座留(其四/)¶
<pb:KR2m0034_WYG_077-17a>¶
萬夀詩(七言律四首/)¶
　　　　翰　　林　院　編　　修(臣/)蔡學洙¶
　　　曈曨瑞氣映層層¶
　金闕晨開慶日升五百昌期逢¶
聖主八千上筭協嘉徵傳心直溯惟精一紹業還兼丕¶
　　　顯承六十年来¶
宵旰意禎符純嘏自頻仍(其一/)¶
帝德髙深總莫攀梯航鱗集仰¶
<pb:KR2m0034_WYG_077-17b>¶
龍顔宜膺尊號辭尤切又免全租¶
詔屢頒三月春光融¶
　玉陛¶
萬齡聖誕應嵩山¶
　禁林載筆承¶
恩渥拜慶欣同鵷鷺班(其二/)¶
　盛朝寶命自靈長土宇𢎞開邁漢唐湛露¶
恩濃霑杞棘薫風調發叶宫商西郊景煥雲霞麗¶
<pb:KR2m0034_WYG_077-18a>¶
　　内苑春深草木香萬姓歡呼同致祝年年歌舞樂東¶
　　　　皇(其三/)¶
　　　　九牧車書入賀辰條風花柳正芳新時逢¶
　萬夀初周甲世值中天盡是春雲漢騰輝昭¶
　　雅化鳶魚翔洽見¶
　　深仁儒臣更有葵心獻億載光華映¶
　紫宸(其四/)¶
　¶
<pb:KR2m0034_WYG_077-18b>¶
　¶
　¶
　¶
　¶
　¶
　¶
　¶
萬夀盛典初集卷七十九¶

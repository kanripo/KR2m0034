# -*- mode: mandoku-view; -*-
#+TITLE: 萬壽盛典初集
#+DATE: 2015-08-24 22:51:56.790874
#+PROPERTY: ID KR2m0034
#+PROPERTY: BASEEDITION WYG    
#+PROPERTY: JUAN 卷八十三
<pb:KR2m0034_WYG_083-1a>¶
　欽定四庫全書¶
萬夀盛典初集卷八十三¶
　　歌頌二十三(詞臣十五/)¶
　萬壽詩(七言排律四十韻/有序)¶
　　　　　翰　　林　院　編　　修(臣/)李鍾峩¶
　　　　(臣/)聞三多之祝願首肇於封人五福之陳疇實¶
　　　　衍於箕子稽長年於帝牒自大電繞樞以來考¶
　　　　永命於王編暨流星貫昴而後祥凝殿陛鴻休¶
<pb:KR2m0034_WYG_083-1b>¶
　　　　慶於無疆瑞靄宫廷純嘏歌夫有秩或徳本神¶
　　　　聖明可竝於升恒或功則平成能可贊乎化育¶
　　　　或宵旰而煕庶績或儉素而撫皇圖頌以罄冝¶
　　　　則天淵比盛介以眉夀則松栢嫓休要惟氣運¶
　　　　值夫昌隆遂乃茀禄徴其悠逺欽惟我¶
　皇上¶
　　符地以貞¶
　　合乾之健¶
<pb:KR2m0034_WYG_083-2a>¶
　沖齡登大寳善繼善述纘緒而長發呈祥¶
　碩畫靖多方乃武乃文垂統而永清著績¶
　天戈遙指四海波恬¶
　玉輦時廵萬邦風動河流永奠隄防無衝決之區水¶
　　　利肇興墳埴盡膏腴之壌怙父恃母畎畝之賤¶
　　　咸得親¶
黼座以言情就日瞻雲山林之逸靡不向康衢而驤首¶
　　　家給人足坻京之積良豐政簡刑清象魏之文¶
<pb:KR2m0034_WYG_083-2b>¶
　　　徒設蠲租賜復黄童白叟交欣廣額開科春試¶
　　　秋闈疊舉而且¶
典隆闕里大道與河漢同流配進考亭正學偕日星竝¶
　　　著加以¶
心勤乙夜更博典墳¶
躬親萬幾兼綜技藝¶
宸章璀璨鏗鏘聲若琳瑯¶
寳翰聫翩翔舞形如鸞鳯¶
<pb:KR2m0034_WYG_083-3a>¶
大而博學¶
聖又多能紹虞夏商周而集其成萃南北東西而㑹於¶
　　　極普天俱登衽席家室和平薄海同在陶鈞民¶
　　　安物阜惟¶
性學之竝懋冝福禄之來同迺者序屬三春日過上已¶
　　　紅霞縹緲香飛上洞之桃碧浪瀰漫青滿平疇¶
　　　之麥睇堯衢而似繡鳥語花香瞻禹甸以如雲¶
　　　風和日麗走金貂於紫陌寳馬嘶楊度翠幰於¶
<pb:KR2m0034_WYG_083-3b>¶
　　　虹橋朱輪漾日頻年豐稔人生沕穆之天匝地¶
　　　殷盈民在熙皥之世¶
聖人臨乎九有較昔大衍之用已羨三籌¶
君子實惟萬年喜¶
　今花甲之周政當六袠旌旗旖旎虹霓繞而天宇高¶
　　　車馬縱横雲錦鋪而¶
皇都壯濟濟皆垂紳委佩鷺序趨蹌桓桓盡韜甲偃戈¶
　　　虎臣稽拜敦詩説禮辟廱之鐘鼓喤然望杏瞻蒲¶
<pb:KR2m0034_WYG_083-4a>¶
　　　阡陌之桑麻沃若别有雕題鑿齒窮髪竒肱習¶
　　　俗各殊胥叩闗而輸賮語言重譯咸向¶
　闕以來王甘屬鄰國之附庸竊慕中華之文教懽聲¶
　　　騰沸恍迴萬疊之潮香篆絪縕頓靄層霄之霧¶
　　　仰南山之嵂崒猶莫彷其崇隆指東海之汪洋¶
　　　尚難方其廣逺在¶
聖皇垂裳之治謙讓未遑而臣庶稱觥之心歡欣何極¶
　　　貢獒獻雉方物不限於梯航肄雅歌風禱頌堪¶
<pb:KR2m0034_WYG_083-4b>¶
　　　銘於金石有能畢獻子來之願良殷無美不呈¶
　　　媚茲之情甚篤農工商賈萃域内之珍竒僸佅¶
　　　兜離貢逺方之音樂九州同豫而奉堯樽六合¶
　　　偕來而觀韶舞¶
奠丕基於有永曰安曰冨曰尊曰榮景福冠乎古今¶
膺定命於無窮為位為禄為名為夀純禧昭於天壤祥¶
　　　呈南極何須方朔之桃徳注東華奚貴安期之¶
　　　棗¶
<pb:KR2m0034_WYG_083-5a>¶
一人有慶萬福咸冝(臣/)飲河有素擊壤無稱誦習遺經¶
　　　私幸服官已久景行曩哲深愧知非未能縱稱¶
　　　五而述三猶掛一而漏萬擬天保之致告但賦¶
　　　罄冝效楚茨以陳言惟歌攸酢謹拜手稽首而¶
　　　獻詩曰¶
一人至徳超隆古福斂箕疇寳祚昌天際結成雲有霱¶
　　　海心飛上日當陽運惟履泰三辰順世遇恒豐¶
　　　百度彰¶
<pb:KR2m0034_WYG_083-5b>¶
　丹殿垂裳敷政教碧霄抒藻煥文章四時草木俱呈¶
　　　瑞八表山河悉効祥郡邑道原均逺邇蠻荒貢¶
　　　弗限梯航曽聞蓂莢開¶
　前殿屢産嘉禾報&KR1348;方下國熙恬忘作息¶
　深宫静穆肅珩璜閒調玉勒收還縱細按朱絃卸復¶
　　　張¶
睿算含𢎞天浩浩¶
皇仁汪濊露瀼瀼氐羌振古為邉圉岳牧於今是棟梁¶
<pb:KR2m0034_WYG_083-6a>¶
　　　籜捲輕飈歸浩渺冰迎朝旭散淋浪迅雷震後¶
　　　春偏麗澍雨晴餘草倍芳保介苐聞脩錢鎛有¶
　　　司真欲措桁楊¶
豐功於鑠昭霄漢¶
雅化霑濡暨井疆¶
崇儉規模侔夏后還醇風俗等陶唐¶
東廵闕里觀車服¶
西閲岐周憶鳯凰往哲盡皆馨俎豆真儒¶
<pb:KR2m0034_WYG_083-6b>¶
特詔晉宫牆黃淮底績勞符禹盤劍垂銘敬紹湯銅柱¶
　　　山川花漠漠玉闗亭障月煌煌閭閻殷阜仁為¶
　　　美壁壘森嚴勇不妨幾向爨餘遴異響早從伏¶
　　　櫪識調良已同度木施成室尚恐遺珠未入囊¶
　　　那惜位高優廩禄奚論地逈隔巖廊八垠耆定¶
　　　防猶宻六合咸寜慮益詳蠲賑¶
殊恩浮億萬捜羅¶
曠典邁尋常典墳博洽時探討才藝多能日就将¶
<pb:KR2m0034_WYG_083-7a>¶
御筆揮題皆琬琰¶
宸章寵錫各琳琅¶
徳容粹美昭金錫¶
政治精詳振紀綱問視寢門情罔極慇懃棣萼意難量¶
　　　恭逢¶
六袠千秋節恰值三春百卉香冉冉桃華紅爛熳畇畇¶
　　　麥浪碧低昂兩班簪紱隨臚序九域共球列雁¶
　　　行貴若王公䖍俯仰逺於象譯恪趨蹌旌旗飄¶
<pb:KR2m0034_WYG_083-7b>¶
　　　曵虹霓影車馬駢羅錦繡光野色正濃新雨緑¶
　　　山容輕染曉烟黃笙簫合沓頻堪聼樓觀参差¶
　　　逺可望薪槱自然儲棫樸畢羅久矣萃鴛鴦胥¶
　　　歌厚載生成大共慶高明怙冒長衆福罄冝¶
仁者夀敬陳無逸侑霞觴¶
<pb:KR2m0034_WYG_083-8a>¶
萬夀詩(七言律四首/)¶
　　　　翰　林　　院　檢　　討(臣/)彭維新¶
　　　春永¶
　　堯階景運長九天晴日麗¶
垂裳三多華祝當三月¶
萬嵗嵩呼徹萬方沆瀣氣凝仙仗外蓬萊雲近¶
御爐傍昇平有象乾坤泰徳業巍巍仰¶
聖皇(其一/)¶
<pb:KR2m0034_WYG_083-8b>¶
　　　不息¶
宸衷日體乾圖書秘藴藉昭宣智周軒歴三辰内道契¶
　　　羲爻一畫前金石鏗鏘摛¶
鳯藻雲霞燦爛染¶
龍箋光華覃被崇文教棫樸興歌億萬年(其二/)¶
治竝蒼穹雨露深雍熙民物入虞琴¶
宣威永靖要荒域¶
布澤頻勞宵旰心川嶽百神欽¶
<pb:KR2m0034_WYG_083-9a>¶
衮黻梯航萬國貢璆琳鈞陶庶彚歸¶
仁夀甲子環周肇自今(其三/)¶
　　　紫霄瑞露濕春城丹篆琅函映上清¶
　　盛世不崇圖籙事普天彌切詠歌情¶
　　瑶堦趨走稱觴隊芳甸諠闐祝嘏聲喜溢臣民陳¶
　　　廣樂太和氣象洽寰瀛(其四/)¶
<pb:KR2m0034_WYG_083-10a>¶
萬夀詩(五言排律二十四韻/)¶
　　　　翰　林　　院　檢　討(臣/)史尚節¶
睿慮超三代中和冠百王¶
體元因建極¶
膺籙久垂裳倫物皆明察春秋每就將研幾通律數正¶
　　　樂審宫商典學崇洙泗知人駕舜湯¶
赫聲加海内¶
文徳耀邉方士沐詩書化人登翰墨場菁莪都應瑞雲¶
<pb:KR2m0034_WYG_083-10b>¶
　　　漢自成章¶
勤政書無逸¶
臨朝問未央勞心堯獨儆菲食禹頻嘗嵗發蠲租¶
詔恩頒出日鄉¶
綸言天廣大¶
愷澤海汪洋物阜安耕鑿時和順雨暘是邦俱覆載何¶
　　　處不梯航重譯來荒域飛車㑹¶
帝閶¶
<pb:KR2m0034_WYG_083-11a>¶
六旬當㤗運九有仰榮光日映蓬萊閣雲連鵷鷺行華¶
　　　燈明綺陌彩仗列巖廊祝¶
聖香花繞颺言劍珮鏘斑麟遊上苑翠鳯集高岡獻頌¶
　　　華封境歡呼嵩嶽傍¶
一人今有慶¶
萬夀正無疆¶
景福承天祐¶
遐齡與日長璇圖綿¶
<pb:KR2m0034_WYG_083-11b>¶
厯筭嵗嵗奉霞觴¶
<pb:KR2m0034_WYG_083-12a>¶
萬夀詩(七言律六首/)¶
　　　　翰　　林　院　檢　　討(臣/)萬民欽¶
　　　慶溢層霄¶
夀幄開千官聳立㑹蓬萊¶
九天瑞靄㸔如錦萬國歡聲聴若雷嵗久山川宏蘊蓄¶
　　　年深草木荷栽培(小臣/)幸際承平世同向¶
　虞廷拜手來(其一/)¶
布澤流膏雨露新萬方人久在陽春金錢百萬蠲恒徧¶
<pb:KR2m0034_WYG_083-12b>¶
　　　漢律三千宥獨頻為靖邉隅勞北伐每占豐稔¶
　　　望¶
時廵羣工端肅來閶闔一朶紅雲衛¶
紫宸(其二/)¶
　　　五雲樓閣翠㣲間雉尾朝迎識¶
聖顔有喜近臣瞻¶
　北闕無疆¶
洪算頌南山功先千聖傳心法術薄羣眞餌大還鷺序¶
<pb:KR2m0034_WYG_083-13a>¶
　　　鵷行齊拜舞嵩呼申祝滿塵寰(其三/)¶
　　　民隠真能達¶
九重頻年體恤到村農人懐飽暖家恒足路接絃歌户¶
　　　可封引奉朝班勤選擇¶
臨軒䇿問每從容太平氣象昭雲日¶
君徳乘乾馭六龍(其四/)¶
　　　摳衣納陛向¶
金鑾銘玉鐫勲紀不刋政首授時精治厯功先導水慶¶
<pb:KR2m0034_WYG_083-13b>¶
　　　安瀾數推蓂莢垂謨逺浪息桃花沛澤寛¶
聖徳巍巍真莫竝如天浩蕩欲名難(其五/)¶
　　　配合三才貫古今尊崇聊展庶僚心¶
皇衷倍斂窺還逺¶
帝徳彌謙測愈深航海梯山㸔竝至玉真金闕望俱臨¶
　　　循環花甲周初始長侍¶
宸居共矢音(其六/)¶
<pb:KR2m0034_WYG_083-14a>¶
萬夀詩(七言律六首/)¶
　　　　翰　　林　院　檢　　討(臣/)柯喬年¶
　　　瑞氣絪縕繞建章星明南極映瑶光¶
皇恩廣被春風普¶
壽域𢎞開化日長苑栁烟籠青瑣闥宫花露滴紫霞¶
　　　觴懽騰萬國冠裳集拜舞¶
　龍墀切對揚(其一/)¶
化成久道共歸心¶
<pb:KR2m0034_WYG_083-14b>¶
寳籙長膺普照臨兩試重開¶
恩賜榜三年盡免額征金寰中就日輸誠久域外聞風¶
　　　向化深¶
盛治光華彌宇宙昭功象徳合元音(其二/)¶
至徳難名起化先¶
乾綱運用廣無邉三春日月韶光麗¶
萬嵗君王景福全禹貢山河歸率土堯封雨露戴¶
高天陽和盡在雍熙世共樂昌期不記年(其三/)¶
<pb:KR2m0034_WYG_083-15a>¶
　運際中天釀太和岡陵松栢歴年多西山草茁千番細¶
　　上苑花開萬徧過¶
　化共祥風嘘淑氣¶
　恩偕甘雨溢春波時隆¶
　業峻流光逺直接虞廷續九歌(其四/)¶
　萬幾雲集日昭融問夜祈年厪¶
　聖躬畢雨箕風時序順高原下隰黍苖豐民登樂利悠¶
　　　　還久¶
<pb:KR2m0034_WYG_083-15b>¶
　治比勲華盛且隆四海同聲申祝願名言莫罄共呼嵩¶
　　　　(其五/)¶
　夀筵開處五雲浮拜舞千官集¶
　　鳯樓上日舜方周甲子¶
　六旬堯正冨春秋聲諧律吕歌天保數彚蓬瀛記海¶
　　　　籌正值¶
　皇都春色滿瑞烟芳靄繞城遊(其六/)¶
萬壽盛典初集卷八十三¶
